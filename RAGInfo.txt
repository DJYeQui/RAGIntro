Senem Kumova Metin lisans derecesini Ege Üniversitesi Elektrik Elektronik Mühendisliği Bölümünden (2001), yüksek lisans ve doktora derecelerini ise Ege Üniversitesi Uluslararası Bilgisayar Enstitüsünden (2005, 2011) almıştır. Temel çalışma/ilgi alanı Doğal Dil İşleme/Hesaplamalı Dilbilim uygulamaları üzerinedir. Halen İzmir Ekonomi Üniversitesi, Yazılım Mühendisliği bölümünde profesör olarak görev yapmaktadır. Senem Kumova Metin hakkında detaylı bilgiye web sayfasından (http://homes.ieu.edu.tr/skumova/) ulaşılabilir.